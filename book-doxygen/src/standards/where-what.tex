%
% حق نشر 1390-1402 دانش پژوهان ققنوس
% حقوق این اثر محفوظ است.
% 
% استفاده مجدد از متن و یا نتایج این اثر در هر شکل غیر قانونی است مگر اینکه متن حق
% نشر بالا در ابتدای تمامی مستندهای و یا برنامه‌های به دست آمده از این اثر
% بازنویسی شود. این کار باید برای تمامی مستندها، متنهای تبلیغاتی برنامه‌های
% کاربردی و سایر مواردی که از این اثر به دست می‌آید مندرج شده و در قسمت تقدیر از
% صاحب این اثر نام برده شود.
% 
% نام گروه دانش پژوهان ققنوس ممکن است در محصولات دست آمده شده از این اثر درج
% نشود که در این حالت با مطالبی که در بالا اورده شده در تضاد نیست. برای اطلاع
% بیشتر در مورد حق نشر آدرس زیر مراجعه کنید:
% 
% http://dpq.co.ir/licence
%
% در این بخش استانداردهای را تدوین خواهیم کرد که بر اساس آنها مستند نوشته می‌شود
% با این کار نه تنها می‌توانیم استانداردهای مناسبی را برای مستند نویسی ایجاد
% کنیم بلکه استانداردهای ایجاد شده را به مرور زمان به دیگران انتقال دهیم.

\chapter{چطور و کجا}

معمولا توسعه دهندگان سیستم‌های نرم‌افزاری، برای مستند کردن برنامه‌های نوشته شده
پروژه را بازبینی نخواهند کرد، از این رو توصیه می‌شود هر زمان که قسمتی از برنامه ایجاد و یا تغییر کرد
مستند آن نیز به صورت کامل نوشته شود. به ویژه از این میان مستند پیاده‌سازی از اهمیت بیشتری
برخوردار است چرا که گذر زمان منجر به فراموشی روش‌های مورد استفاده توسط
توسعه‌‌گر سیستم خواهد شد. معمولا در توسعه یک نرم‌افزار، هر بخش به صورت
مستقل نیاز به پیاده‌سازی، تست، و مستند سازی دارد. مهم نیست که این کارها به چه
ترتیبی اجرا می‌شوند اما به یاد داشته باشید که تمام آنها باید به صورت کامل انجام
شود.

  مستند فنی و پیاده‌سازی تنها مستندهایی هستند که در خود متن برنامه نوشته
  می‌شونداما در این مستندها تنها به توضیح و شرح کلاسها متدهای و ساختار برنامه
  پرداخته نمی‌شود. علاوه بر مستند برنامه‌های نوشته شده،
  اطلاعات جانبی دیگر مانند روش نصب، پیش نیازها، توانایی‌های جدید در برنامه و
  غیره نیز باید در مستند تکنیکی ایجاد شود. هدف اصلی این گفتار
  تعیین یک چهار چوب مناسب برای نوشتن تمام اطلاعات مورد نیاز در یک مستند تکنیکی
  است. در ادامه پس  از یک مرور کوتاه بر بخش‌های متفاوت یک مستند تکنیکی، در
  بخشهای جداگانه به صورت جزئی هر یک تشریح خواهد شد.

  ابتدایی ترین نیاز در یک مستند تکنیکی، تنظیماتی است که بر اساس آن یک
  مستند تکنیکی ایجاد می‌شود مانند نام پروژه تاریخ ایجاد، شماره نسخه و مسیر متن
  برنامه. برای تعیین این خصوصیت‌ها در مسیر اصلی پروژه یک پرونده به نام
  \lr{Doxygen} ایجاد می‌شود که همان پرونده پیکره بندی مستند است. این پرونده را
  می‌توان با استفاده از ویرایشگر \lr{Doxygen} و یا به صورت دستی ویرایش و
  تمام اطلاعات اصلی مورد نیاز برای ایجاد مستند را در آن ایجاد کرد.

  علاوه بر پرونده پیکره بندی یک پرونده به نام \lr{main.doxy} ایجاد می‌شود که
  توضیحات کلی در مورد پروژه در این پرونده نوشته می‌شود. همانگونه که در زبانهای
  برنامه سازی یک متد و یا فراخوانی به عنوان آغاز برنامه در نظر گرفته می‌شود در
  اینجا نیز این پرونده به عنوان نقطه آغاز مستند فنی در نظر گرفته می‌شود. مستند
  نوشته شده در این پرونده بر اساس استانداردهایی است که در ابزار تولید مستند
  \lr{Doxygen} تعیین شده است.

  همواره مستندهایی که در رابطه با متن اصلی برنامه نیست در پرونده‌هایی با پسوند
  \lr{*.doxy} ذخیره می‌شود. برای نمونه پرونده \lr{main.doxy} که در برگیرنده
  اطلاعات کلی از پروژه است نیز به صورت یک پرونده با همین پسوند ایجاد
  می‌شود. این نوع نام گذاری منجر به خوانایی مستند خواهد شده.

  تمام اطلاعات جانبی ایجاد شده در مورد یک پروژه، برای جلوگیری از به هم ریختگی،
  در یک پوشه به نام \lr{doc} نگه داری می‌شوند. تمام پرونده‌های ایجاد شده در این
  مسیر باید با پسوند \lr{*.doxy} بوده و بر اساس استاداردهای تعیین شده در
  \lr{Doxygen} ایجاد شده باشند. \lr{main.doxy} تنها پرونده‌ای است که در این مسیر
  قرار نمی‌گیرد.
  
  مستندهای مهم دیگر مانند روش ترجمه، نصب و راه اندازی پروژه هستند که به عنوان 
مستندهای اساسی هر پروژه‌ای در نظر گرفته می‌شوند. این مستند ها در
  یک پرونده به نام \lr{install.doxy} و در مسیر \lr{doc} نوشته می‌شوند.
 این مستند باید به صورت کامل و بر
  اساس سکوهای متفاوت روش نصب را تشریح کرده باشد. علاوه بر روش نصب و ترجمه باید
  پیش نیازهای سیستم و سکوهای مورد حمایت به صورت کامل و با
  جزئیات تشریح شده باشد. علاوه بر چگونگی نصب و راه اندازه یک بسته نرم افزاری
  مستندهایی در باب مبانی به کار رفته در نرم افزار، کاربردها، خطاها و پرسشهای
  متداول نیز مورد نیاز است و باید به مستند اضافه شود. با استفاده از این مستندها
  خواننده می‌تواند به سادگی به اطلاعات مورد نیاز را کسب کند، خطاهای متداول را بشناسد
  و بر اساس مبانی  سیستم را به کار ببندد.
  
  ساده ترین روش برای ساختاردهای کردن و دسته بندی کردن مستند استفاده از
  پیمانه‌ها یا \lr{Module}ها است. ابتدایی‌ترین روش ایجاد پیمانه‌ها در مکانهایی است
  که از آنها استفاده می‌شود. ایجاد پیمانه‌ها در هر مکان منجر به یک از هم
  گسیختگی در ایجاد و مدیریت پیمانه‌ها می‌شود تا جایی که ممکن است یک پیمانه با
  شناسه خاص در چند مکان و با کاربردهای متفاوت مورد استفاده قرار گیرد. این حالت
  زمانی که اندازه پروژه و تعداد توسعه دهندگان آن زیاد باشد به یک مشکل اساسی
  مبدل خواهد شد. از این رو در مسیر \lr{doc} یک پرونده به نام \lr{module} ایجاد
  می‌شود و تمام پیمانه‌های مورد نیاز به صورت جداگانه در آن تعریف می شود. پرونده
  ایجاد شده هر پیمانه با شناسه آن پیمانه نام گذاری می‌شود تا به راحتی بتوان با دیدن نام پرونده از
  شناسه آن اگاهی یافت. البته باید شناسه هر پیمانه نیز به گونه‌ای تعیین
  شده باشد که نه تنها بیانگر مطالب آن پیمانه باشد بلکه بر اساس قواعد نام‌گذاری 
پیمانه‌ها در \lr{Doxygen} تعیین شده باشد. با این
  روش تمام توسعه دهندگان سیستم و حتی افرادی که عضو گروه توسعه نیستند
  می‌توانند به سادگی از تمام مستندهای ایجاد شده و ساختار آنها آگاهی پیدا کنند.
  
  در بسیاری از مستندهای تکنیکی از چندین نمونه برای تشریح کامل سیستم استفاده
  می‌شود. به ویژه زمانی که سیستم یک بسته نرم‌افزاری است و به عنوان یک قطعه در
  دیگر پروژه‌ها مورد استفاده قرار می‌گیرد.برای ایجاد نمونه‌ها در مسیر \lr{doc}
  یک پوشه جدید به نام \lr{tutorial} ایجاد می‌شود و نمونه‌ها به صورت جداگانه در
  این مسیر ایجاد می‌شوند. یک پوشه دیگر نیز با نام \lr{image} ساخته می‌شود و تمام 
  تصاویر مورد استفاده در متن مستند در آن پوشه قرار می‌گیرد.
  
  در تصویر شماره \ref{standard/where-what/doc-struct} ساختار کلی یک پروژه نمونه آمده است.
  همانگونه که در این تصویر قابل مشاهد است، پرونده‌ها و پوشه‌های متفاوتی در یک
  پروژه ایجاد می‌شود تا بتوان یک مستند مناسب تکنیکی را به وجود آورد. گرچه این
  ساختار بر اساس تجربه‌های متفاوت در نوشتن مستندهای تکنیکی تکمیل شده است اما
  می‌توان آن را بر اساس نیازهای یک پروژه به روز کرد. در ادامه این گفتار هرکدام
  موارد مطرح شه به صورت کامل تشریح خواهد شد.
%   FIXME :هادی ۱۳۹۱ :تصویر بر اساس ساختار توضیح داده شده اصلاح شود.
  \begin{figure}
    \centering
    \includegraphics[width=0.4\textwidth]{image/doc-struct}
    \caption[ساختار مورد نیاز برای ایجاد مستند تکنیکی]
    {
      ساختار مورد نیاز برای یک مستند تکنیکی. هماگونه که در این تصویر قابل مشاهده
      است یک مسیر به نام \lr{doc} ایجاد می‌شود و مستندهای جانبی در آن قرار
      می‌گیرد. دیگر مستندها در متن برنامه نوشته می‌شود.
    }
    \label{standard/where-what/doc-struct}
  \end{figure}


\input{standards/where-what/configure}
\input{standards/where-what/main-page}
\input{standards/where-what/other-pages}
\input{standards/where-what/implementation-doc}
